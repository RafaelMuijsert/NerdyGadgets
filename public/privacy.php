<!DOCTYPE html>
<html lang="nl">
<head>
<title>Privacy policy</title>
    <!-- Javascript -->
    <script src="js/jquery.min.js"></script>
    <script src="js/bootstrap.min.js"></script>
    <script src="js/popper.min.js"></script>
    <!--        <script src="js/resizer.js"></script>-->

    <!-- Style sheets-->
    <link rel="stylesheet" href="css/main.css" type="text/css">
</head>
<body>
<?php
include "header.php";
include "../src/functions.php";
?>
<div class="container">
    <div class="row">
        <div class="col-8">
            <div class="order__wrapper bg-white bg-white--large">

<h1>Privacy policy</h1>

<p>
Wie is verantwoordelijk voor de verwerking van mijn persoonsgegevens?<br>
Nerdygadgets.shop b.v. (“Nerdygadgets.shop”), gevestigd aan de Papendorpseweg 100, 3528 BJ Utrecht, is de verantwoordelijke voor de verwerking van gegevens zoals beschreven in dit privacybeleid.
<br><br>
Wanneer is dit privacybeleid van toepassing?<br>
Dit privacybeleid is van toepassing op alle persoonsgegevens die Nerdygadgets.shop verwerkt van iedereen die weleens contact heeft (gehad) met Nerdygadgets.shop, zoals onze bezoekers, klanten en zakelijke contactpersonen, op alle aan Nerdygadgets.shop gerelateerde domeinen.
<br><br>
Wat zijn persoonsgegevens?<br>
Persoonsgegevens zijn alle gegevens die herleidbaar zijn tot jou als individu. Denk maar aan jouw naam, telefoonnummer, adres of e-mailadres. Maar ook gegevens zoals je IP-adres of Nerdygadgets.shop klantnummer zijn persoonsgegevens. En andere gegevens die uniek zijn voor jou, zoals je Nerdygadgets.shop bestelgeschiedenis of surfgedrag.
<br><br>
Van wie verwerken wij persoonsgegevens en hoe krijgen wij deze gegevens?<br>
Wij verwerken de persoonsgegevens van iedereen die direct of indirect contact heeft (gehad) met Nerdygadgets.shop, zoals (zakelijke) klanten en contactpersonen van partners.
<br><br>
We krijgen de gegevens rechtstreeks van jou, wanneer je onze website bezoekt, een account aanmaakt en bepaalde gegevens invult of wanneer je contact zoekt met onze klantenservice.
<br><br>
In sommige gevallen ontvangen we jouw gegevens van anderen. Zo krijgen we jouw naam- en adresgegevens wanneer iemand een cadeau direct naar jou verstuurt. Daarnaast kunnen wij gegevens krijgen van andere partijen, bijvoorbeeld wanneer jij die partijen toestemming hebt gegeven om bepaalde gegevens aan ons te verstrekken. Ook doen wij mee aan ‘Project No More Leaks’; een project van de politie om misbruik van gestolen of gelekte inloggegevens op het internet tegen te gaan. Meer informatie daarover vind je op deze pagina.
<br><br>
Welke gegevens verwerken wij van jou, waarvoor gebruiken wij die en hoelang worden deze bewaard?<br>
Gegevens voor het verwerken van jouw bestelling<br>
Als jij iets bestelt, hebben we bepaalde gegevens van je nodig om jouw bestelling te kunnen bezorgen en je op de hoogte te kunnen houden over je bestelling. Ook voor eventuele retouren of reparaties zijn deze gegevens nodig.
<br>
Hiervoor verzamelen wij je naam, e-mailadres, bezorgadres(sen), betaalgegevens en je telefoonnummer.<br>
<br>
De gegevens zijn nodig om de overeenkomst uit te voeren die je met ons (of met een van onze verkooppartners) hebt gesloten.
<br><br>
Gegevens voor het verwerken van een bestelling van iemand anders, waarbij jouw adres het bezorgadres is<br><br>
Wanneer iemand een cadeau direct naar jou verstuurt, krijgen wij van diegene jouw naam- en adresgegevens. Die gegevens heeft Nerdygadgets.shop nodig om de bestelling te kunnen bezorgen.
<br><br>
Zakelijke klanten kunnen daarnaast cadeaukaarten kopen via onze cadeaukaartenwebsite. Ze kunnen Nerdygadgets.shop daarbij vragen om de cadeaukaarten direct naar de (door de zakelijke koper) aangewezen ontvangers te sturen. Als jij één van die ontvangers bent, ontvangt Nerdygadgets.shop van de zakelijke klant jouw naam en adresgegevens (als de cadeaukaart per post wordt verstuurd) of je naam en e-mailadres (als de cadeaukaart wordt gemaild). Deze gegevens heeft Nerdygadgets.shop nodig om de bestelling te kunnen bezorgen. Nerdygadgets.shop bewaart deze gegevens voor maximaal drie maanden.
<br><br>
Gegevens in jouw account<br>
In jouw persoonlijke account bewaren we de volgende gegevens: je naam, (bezorg- en woon-/ vestigings-) adres(sen), telefoonnummer, e-mailadres, betaalgegevens, cadeaubonnen en cadeaukaarten.
<br><br>
Als je dat tijdens het plaatsen van een bestelling aangeeft, bewaren we je betaalkaartgegevens. Op deze manier kun je bij je volgende bestelling direct dezelfde betaalkaart gebruiken zonder alle gegevens opnieuw in te voeren. De opgeslagen betaalkaartgegevens kun je bekijken en verwijderen in je account. In je account bewaren we ook je bestelgeschiedenis inclusief gekozen afleveropties, inclusief de digitale artikelen en abonnementen die je hebt afgesloten.
<br><br>
Als je je geboortedatum hebt opgegeven slaan we dit op om je op je verjaardag een verrassing te kunnen sturen.Ook kunnen we jouw geboortedatum gebruiken om Nerdygadgets.shop voor jou zo relevant mogelijk te maken. Je kan hierover meer lezen onder het kopje ‘Gegevens voor een optimale winkelbeleving’.
<br><br>
Daarnaast slaan wij in je account de door jou opgegeven interesses op, namelijk jouw verlanglijstje, eventuele gekoppelde Nerdygadgets.shop apps, taalvoorkeur en je e-mail- en personalisatievoorkeuren.
<br><br>
Het is onze klantbelofte om het leven van onze klanten makkelijker en leuker te maken. Daarom bewaren wij de gegevens in jouw account zolang je actief klant bij ons bent. Als je 7 jaar niet meer bij ons hebt ingelogd, verwijderen wij al jouw gegevens. Daarnaast kun je op ieder moment een verzoek doen om jouw gegevens te laten verwijderen in je account.
<br><br>
Gegevens over jouw contact met de klantenservice
Je kan 24/7 contact opnemen met de klantenservice. Je kunt met ons bellen, e-mailen of chatten of een berichtje sturen via social media, zoals Facebook en Twitter. Je telefoonnummer in je klantaccount kunnen we daarbij gebruiken om je te herkennen als je onze klantenservice belt. Daardoor kunnen onze klantenservicemedewerkers je meteen helpen.
<br><br>
We gebruiken de in jouw account opgeslagen gegevens om met jou contact op te nemen naar aanleiding van jouw vraag of klacht aan ons. We kunnen je een volgende keer sneller helpen door jouw gegevens te bewaren. De aantekeningen over het klantcontact met ons en met onze verkooppartners bewaren wij dan ook zolang je actief klant bij ons bent.
<br><br>
Een telefoongesprek met onze klantenservice wordt opgenomen voor trainings- en analysedoeleinden. Wij hebben een gerechtvaardigd belang om deze interacties te gebruiken om onze dienstverlening te kunnen verbeteren. Wij bewaren het telefoongesprek gedurende 1 maand.
<br><br>
Wanneer je ons een privéberichtje stuurt via Twitter of Facebook, worden de berichten maximaal 6 maanden door ons bewaard.
<br><br>
Ook kan de klantenservice de (aankoop)gegevens in jouw account gebruiken om je te belonen met een extraatje nadat je met ons contact hebt opgenomen. Hiermee willen we onze waardering voor jou als klant laten zien.
<br><br><br>
Gegevens voor een optimale winkelbeleving<br>
In onze winkel staan meer dan 47 miljoen artikelen. Wij willen jou dan ook graag helpen om tussen al deze artikelen te vinden wat je zoekt.
<br><br>
Allereerst zorgen we dat onze website of app goed werkt zodat jij optimaal kunt winkelen. Daarvoor verzamelen we bij een bezoek aan Nerdygadgets.shop jouw IP-adres, informatie over je internetbrowser, eventuele taalinstellingen en informatie over de instellingen van het besturingssysteem van de computer of het mobiele toestel waarmee je ons bezoekt.
<br><br>
Om je artikelen aan te bevelen, gebruiken we algemeen klantgedrag en statistieken. Als jij ons daarvoor toestemming geeft, kunnen wij Nerdygadgets.shop bovendien zo relevant mogelijk voor je maken door onze winkel af te stemmen op jouw persoonlijke voorkeuren (‘je eigen Nerdygadgets.shop’). Ook kunnen we je met jouw toestemming relevantere advertenties binnen en buiten Nerdygadgets.shop laten zien en je gepersonaliseerde berichten sturen. Hierna leggen we uit welke gegevens we gebruiken voor deze persoonlijke ervaring.
<br><br>
Verbeteren van de winkelbeleving gebaseerd op algemene informatie en verkoopstatistieken
Wanneer je op Nerdygadgets.shop een artikel bekijkt, zie je ook andere artikelen die we aanbevelen (bijvoorbeeld onder het kopje “Verder kijken” of “Anderen bekeken ook”). Deze aanbevelingen zijn gebaseerd op het artikel of de categorie waar je op dat moment naar kijkt. Op basis van statistieken weten we dat klanten die dat artikel kochten, ook geïnteresseerd waren in de andere artikelen. Deze aanbevelingen zijn niet persoonlijk: iedereen die dat artikel bekijkt ziet dezelfde aanbevelingen. Wij laten je daarom ook altijd deze aanbevelingen zien, ook als je niet hebt gekozen voor je eigen Nerdygadgets.shop. Als je zoekt naar een bepaald dekbedovertrek, ziet iedereen dezelfde vergelijkbare overtrekken of hoeslakens. Of we laten je op basis van je zoekopdracht zien wat andere gebruikers zochten. Deze vorm van het verbeteren van je winkelervaring zie je ook in een fysieke winkels. Zo staan artikelen van hetzelfde type of die bij elkaar horen meestal bij elkaar. En de verkoper weet ook wat populair is en wat andere klanten kochten toen ze met dezelfde vraag in de winkel kwamen.

Je eigen Nerdygadgets.shop<br><br>
Als je ons hiervoor toestemming geeft, kunnen we de winkel voor jou nog persoonlijker maken. Net als in je favoriete fysieke winkel. De winkelbediende kent je en kan op basis van je vorige aankopen en interesses goede aanbevelingen doen. Net als die winkelbediende doen ook wij aanbevelingen en passen wij de winkel aan, aan jouw voorkeuren. Deze persoonlijke aanbevelingen zijn gebaseerd op het interesseprofiel dat wij van je samenstellen, op basis van wat je eerder bij ons zocht of kocht, wat er op je verlanglijst staat en welke interesses je toonde door bepaalde artikelen of categorieën te bekijken in onze winkel. Meer informatie over hoe wij het interesseprofiel samenstellen vind je hierna onder het kopje “hoe wij je interesseprofiel bepalen”.
<br><br>
We gebruiken jouw gegevens niet om jou bij je bezoek aan Nerdygadgets.shop andere prijzen te tonen dan aan andere klanten. Het kan wel voorkomen dat als je ons opnieuw bezoekt we de prijs van sommige producten inmiddels hebben aangepast en dat prijzen tussen Nederland en België verschillen. Als je hebt gekozen voor je eigen Nerdygadgets.shop, dan tonen wij je ook advertenties op Nerdygadgets.shop die zijn afgestemd op jouw interesses. Denken wij bijvoorbeeld dat je van sporten houdt, dan zullen we advertenties laten zien waarvan wij denken dat deze relevant zijn voor sporters. Als je niet kiest voor je eigen Nerdygadgets.shop zal je nog steeds advertenties zien, alleen zijn dit advertenties die mogelijk minder goed aansluiten op jouw interesses. Meer informatie over hoe wij jouw data gebruiken voor het tonen van persoonlijke advertenties vind je hierna onder het kopje “gepersonaliseerde advertenties buiten Nerdygadgets.shop”. Let op: als je in de instellingen van je smartphone tracking hebt afgewezen voor de Nerdygadgets.shop app, dan kan je persoonlijke advertenties pas aanzetten als je eerst de tracking in je smartphone-instellingen weer hebt aangezet.
<br><br>
Als je niet (langer) prijs stelt op een eigen Nerdygadgets.shop, kun jij je toestemming altijd wijzigen of intrekken. Binnen 24 uur hebben we je aangepaste voorkeuren in onze systemen doorgevoerd.
<br><br>
Gepersonaliseerde berichten<br>
Via e-mail en pushnotificatie
We hebben geregeld aanbiedingen, speciale acties en nieuwtjes die we met je willen delen. We delen die graag via e-mail of, als je de Nerdygadgets.shop app gebruikt, via pushnotificaties. Als je bij ons een account hebt en één of meerdere bestellingen hebt geplaatst, e-mailen we je (en/of sturen we je pushnotificaties met) suggesties, informatie over onze artikelen en diensten op basis van je aankopen en reviewverzoeken, tenzij je hebt aangegeven deze niet te willen ontvangen.
<br><br>
Als je ons daarvoor toestemming geeft, kunnen wij jou ook andere informatie mailen of je daarover pushnotificaties sturen, zoals de dagaanbieding, algemene winacties of persoonlijke aanbevelingen en informatie. We maken de inhoud van deze berichten relevanter voor je door de inhoud te baseren op je aankopen en bezoekgeschiedenis van maximaal 3 jaar geleden. We gebruiken hier ook jouw algemene klantinfo voor, zoals je leeftijd of geslacht. Als je zulke berichten liever niet ontvangt of je voorkeuren wilt aanpassen, kan je de instellingen direct hier wijzigen. Pushnotificaties kun je uitzetten via het instellingenmenu in de Nerdygadgets.shop app of in je smartphone-instellingen.
<br><br>
Wij kunnen je alleen persoonlijke aanbevelingen en informatie sturen als jij hebt gekozen voor je eigen Nerdygadgets.shop. Deze persoonlijke berichten zijn gebaseerd op het interesseprofiel dat wij van je samen hebben gesteld. Je keuze voor een eigen Nerdygadgets.shop kan je altijd wijzigen of intrekken.
<br><br>
We gebruiken bij onze communicatie via e-mail en pushnotificaties technologie die ons kan vertellen of jij onze berichten leest en op welke hyperlinks jij in die berichten klikt. Dat doen we voor analysedoeleinden om bijvoorbeeld na te gaan of een e-mail veel gelezen wordt of niet. Alleen met jouw toestemming kunnen we deze informatie ook gebruiken om onze communicatie naar jou persoonlijker en dus relevanter maken. Deze toestemming kan je altijd intrekken.
<br><br>
In onze app: via in-app notificaties<br>
Je kan van ons ook notificaties ontvangen in de app zelf. Bijvoorbeeld met aanbiedingen, speciale acties en nieuwtjes die we met je willen delen. Of met andere informatie die voor jou relevant kan zijn. Deze notificaties zijn soms voor iedereen hetzelfde, maar we sturen je ook notificaties die speciaal voor jou bedoeld zijn. Deze persoonlijke notificaties zijn gebaseerd op je accountgegevens en zoek-, surf- en aankoopgeschiedenis bij Nerdygadgets.shop. Zo kunnen we de inhoud van deze notificaties relevant voor je te maken. We doen dit alleen met jouw toestemming en die toestemming kan je altijd intrekken.
<br><br>
Gepersonaliseerde advertenties buiten Nerdygadgets.shop<br>
Wij, onze advertentienetwerken en mediabureaus (onze ‘mediapartners’) kunnen je persoonlijke advertenties tonen op websites buiten Nerdygadgets.shop als je hiervoor toestemming hebt gegeven. De personalisatie gebeurt op basis van de interesseprofielen die we van je hebben, gecombineerd met interesseprofielen die onze mediapartners mogelijk van je hebben. Hoe wij dit interesseprofiel bepalen vind je hierna onder het kopje “hoe wij je interesseprofiel bepalen”.
<br><br>
We kunnen je buiten Nerdygadgets.shop herkennen op basis van cookietechnieken en het advertentienummer dat gekoppeld is aan het apparaat waarmee je surft, wanneer je toestemming hebt gegeven voor het gebruik van klik- en zoekgedrag voor persoonlijke advertenties buiten Nerdygadgets.shop. Wanneer je toestemming hebt gegeven voor persoonlijke advertenties buiten Nerdygadgets.shop op basis van bestellingen en algemene klantinfo kunnen we ook gebruikmaken van een versleutelde unieke code op basis van een e-mailadres, telefoonnummer of postcode en huisnummer. Naast de unieke code delen we een of meerdere interesseprofiel(en) waarin Nerdygadgets.shop je heeft ingedeeld (bijvoorbeeld: “tennissers”) om je buiten Nerdygadgets.shop relevante advertenties te kunnen tonen van Nerdygadgets.shop of onze partners.
<br><br>
Als je geen toestemming geeft voor gepersonaliseerde advertenties buiten Nerdygadgets.shop, dan zul je nog steeds advertenties zien, ook van Nerdygadgets.shop, alleen zijn de advertenties dan niet gebaseerd op de gegevens die wij van jou hebben. Als je in de instellingen van je smartphone tracking hebt afgewezen voor de Nerdygadgets.shop app, dan kan je de optie personalisatie op basis van klik- en zoekgedrag pas aanzetten als je eerst de tracking in je smartphone-instellingen weer hebt aangezet.
<br><br>
Hoe wij jouw interesseprofiel bepalen<br>
Om je eigen Nerdygadgets.shop, onze berichten en advertenties binnen en buiten Nerdygadgets.shop voor jou persoonlijk te maken, moeten wij jouw interesses kunnen bepalen. Wij doen dat door verschillende dingen die wij van jou weten bij elkaar te voegen en je vervolgens in te delen in een of meerdere interessegebieden (bijvoorbeeld sport). Uiteraard alleen met jouw toestemming!
Je kan zelf kiezen welke gegevens wij mogen gebruiken om jouw interesseprofiel te bepalen: jouw surf- en zoekgedrag op basis van cookies en/of jouw bestellingen en algemene klantinfo.
<br><br>
Als je ons toestemming hebt gegeven voor het personaliseren op basis van jouw surf- en zoekgedrag, dan verzamelen wij dit met behulp van cookies en vergelijkbare technieken. Meer over cookies lees je in ons cookiebeleid.
<br><br>
Als jij ons toestemming geeft voor het personaliseren op basis van jouw bestellingen en algemene klantinfo, dan voegen wij jouw surf- en zoekgedrag samen met je bestellingen en de algemene klantinfo dat wij van jou hebben. Onder algemene klantinfo valt de informatie die jij hebt ingevuld in je account, zoals jouw geboortedatum of woonplaats en jouw persoonlijke voorkeuren (als je die hebt aangegeven). We kijken dan naar wat je eerder bij ons zocht of kocht, wat er op je verlanglijst staat en welke interesses je toonde door bepaalde artikelen of categorieën te bekijken in onze winkel. Dus het boek dat je net hebt gekocht, geven we dan níet als leestip. Of de inhoud waarin je minder geïnteresseerd bent, tonen we dan onderaan de website. Tevens geven wij je op onze website aanbevelingen welke producten je opnieuw nodig zou kunnen hebben op basis van wat je eerder hebt gekocht, bijvoorbeeld tandpasta.
<br><br>
Op verschillende plekken kun je zelf je voorkeuren bij ons aangeven. Misschien wil je ergens van op de hoogte gehouden worden of wil je artikelen op je verlanglijstje zetten. Deze voorkeuren kun je altijd zelf aanpassen of uitzetten.
<br><br>
Tot slot kunnen wij gegevens van andere partijen gebruiken, indien jij hen hiervoor ook toestemming hebt gegeven. Wij ontvangen van deze partijen enkel een versleutelde, unieke code om je te herkennen, zoals een cookie of een versleuteld e-mailadres, telefoonnummer of postcode en huisnummer, en een of meerdere interessegebied(en) waarin deze andere partij je heeft ingedeeld (bijvoorbeeld: “tennissers”). Een overzicht van partijen van wie wij gegevens ontvangen vind je hier. Als je niet langer wil dat Nerdygadgets.shop die gegevens ontvangt, dan kun jij je toestemming intrekken bij deze partijen.

We kijken bij het personaliseren niet langer dan 3 jaar terug. Indien je geïnteresseerd bent in producten voor kinderen, dan kijken we maximaal 7 jaar terug zodat we je in elke fase waarin je kind zich bevindt de juiste aanbieding kunnen doen. Jouw surf- en zoekgedrag verzamelen we op basis van cookietechnieken en het unieke nummer dat gekoppeld is aan het mobiele apparaat waarmee je surft.

Je kan altijd zelf beheren welke data wij gebruiken voor jouw interesseprofiel door je instellingen te wijzigen.

Toestemming voor het uitwisselen van informatie met Albert Heijn
Wij willen graag onze website, app en communicatie-uitingen zo relevant mogelijk voor jou maken. Daarom, als je een Albert Heijn Premium-klant bent en bij Albert Heijn een voucher voor een Nerdygadgets.shop Select abonnement koopt, kun je er voor kiezen om Albert Heijn en Nerdygadgets.shop onderling informatie uit te laten wisselen over jouw koopgedrag. Als je daarvoor kiest, dan gebruiken wij de informatie over jouw aankopen om jou relevante inhoud te tonen in onze eigen communicatie uitingen, websites en apps, en jou (persoonlijke) aanbiedingen te doen gerelateerd aan de producten die je bij Albert Heijn en Nerdygadgets.shop hebt gekocht. We delen alleen producten tot uiterlijk 27 maanden nadat je die bij ons hebt gekocht en we bewaren de gegevens die we van Albert Heijn ontvangen t/m 27 maanden na je aankoop bij Albert Heijn. Nerdygadgets.shop en Albert Heijn bepalen zelf welke aanbiedingen je krijgt op basis van de ontvangen informatie en de informatie in je account. Deze personalisatie kan op verschillende manieren gebeuren, bijvoorbeeld:

Het is mogelijk dat we zien dat je bij Albert Heijn een product hebt gekocht, waardoor we denken dat wij een product voor jou hebben wat een mooie aanvulling zou zijn. Als je bijvoorbeeld bij Albert Heijn vlees voor op de barbecue hebt gekocht, kunnen wij jou een persoonlijke aanbieding tonen voor een barbecue;
Je koopt bepaalde producten bij Albert Heijn waardoor we een betere inschatting kunnen maken van producten die voor jou interessant zijn. Als we bijvoorbeeld zien dat je producten bij Albert Heijn voor jonge kinderen koopt maar geen luiers bij Nerdygadgets.shop, kunnen we een betere inschatting van de leeftijd van jouw kinderen maken en je hierdoor relevantere aanbiedingen tonen.
De gegeven toestemming beïnvloedt jouw andere toestemmingen niet. Als je dus geen toestemming hebt gegeven voor persoonlijke advertenties op basis van klikgedrag, dan wijzigt dit niet.
We zorgen ervoor dat we alleen informatie uitwisselen als je toestemming hebt gegeven en we zeker weten dat jij bij Albert Heijn en Nerdygadgets.shop met dezelfde gegevens geregistreerd staat. We verifiëren daarom of jij op dezelfde manier in onze systemen staat. We gebruiken hiervoor het e-mailadres waarmee je je geregistreerd hebt bij ons en bij Albert Heijn, en de vouchercode die je gekocht hebt met je AH Premiumaccount. We wisselen geen informatie uit als de gegevens niet overeenkomen.

Je kunt de gegeven toestemming altijd weer intrekken in je Albert Heijn-profiel, en je kunt je altijd direct tot Albert Heijn of Nerdygadgets.shop wenden om inzage in en correctie of verwijdering van jouw gegevens te verzoeken.

In je brievenbus
In sommige gevallen kan je van ons een brief of pakketje ontvangen waarmee we onze waardering voor jou als klant willen laten zien. We gaan terughoudend om met het sturen van post: je ontvangt alleen een brief of pakketje in speciale gevallen. Hierbij kunnen we op basis van je aankopen en bezoekgeschiedenis of je klantcontact met ons of onze verkooppartners beslissen of jij een brief of pakketje krijgt. Als je geen post van ons wil ontvangen, kan je daartegen bezwaar maken. Zie daarvoor ‘Welke rechten kun jij uitoefenen met betrekking tot jouw gegevens?’.

Verder brengen we jaarlijks Het Grote Speelgoedboek uit. Het Grote Speelgoedboek is bedoeld ter inspiratie voor de verlanglijstjes van kinderen. Het Grote Speelgoedboek wordt per post verspreid onder huishoudens in Nederland en België. Als je geen klant van ons bent beroept Nerdygadgets.shop zich op haar gerechtvaardigd belang om jou Het Grote Speelgoedboek toe te sturen. Zo kunnen we jou informeren over ons assortiment en een helpende hand bieden bij het kiezen van een cadeau voor jouw kind.

Voor de verspreiding van Het Grote Speelgoedboek in Nederland en België zijn adresgegevens gebruikt die zijn verkregen via Whooz B.V. Nerdygadgets.shop verwijdert deze adresgegevens binnen twaalf maanden nadat de gegevens van Whooz zijn ontvangen. Meer informatie over de verwerking van persoonsgegevens door Whooz is terug te vinden op www.whooz.nl. Heb je vragen hierover? Mail deze naar info@nerdygadgets.com.

De Grote Speelgoedboek-app
Om Het Grote Speelgoedboek een nog leukere ervaring te maken hebben we een app gemaakt met extra informatie over speelgoed. Het gebruik van de app is anoniem, tenzij een van je ouders inlogt. Anoniem betekent dat wij niet weten dat jij de app gebruikt. Als een van je ouders inlogt op de app dan kunnen we dat wel weten.

In de app vragen we je voornaam en leeftijd in jaren, zodat meerdere kinderen dezelfde app kunnen gebruiken. Daarnaast kun je in de app aangeven welk speelgoed, merken en categorieën je leuk vindt. Wat jij leuk vindt plus je leeftijd in jaren gebruiken we om de app voor jou aan te passen. Zo zie je vaker content als video’s en plaatjes die passen bij het speelgoed dat jij leuk vindt. Ook gebruiken we jouw leeftijd om de moeilijkheid van de games in te stellen. Als je de games hebt uitgespeeld dan krijg je een diploma met jouw voornaam erop.

In de app kun je speelgoed toevoegen aan je verlanglijst. Als een van je ouders daar toestemming voor geeft, mailen we deze verlanglijst naar het e-mailadres dat aan de app gekoppeld is. Ook kunnen we met toestemming push-berichten sturen naar de telefoon met informatie over de app.

Als een van je ouders inlogt op de app, houden wij bij hoe jij de app gebruikt. Hiervoor zetten we kleine tekstbestandjes op de telefoon die cookies heten. Zo kunnen we de app nog leuker maken.

Al jouw gegevens die we met de app verzamelen verwijderen we uiterlijk op 1 januari 2023 of anonimiseren we dan. Anonimiseren betekent dat we niet meer weten dat het jouw gegevens zijn. Wil je dat we jouw gegevens in de app eerder verwijderen? Neem dan contact op met onze klantenservice. Zij kunnen je ook helpen als je je gegevens wilt inzien.

Gegevens uit NPS- en marktonderzoeken
We zijn voortdurend bezig onze dienstverlening te verbeteren en nog beter te laten aansluiten op wat onze klanten, partners en leveranciers willen. Daarom kunnen we je gegevens (e-mailadres en voor klanten ook Klant ID) gebruiken om je uit te nodigen voor een vrijblijvend NPS- of marktonderzoek. NPS is een methode om tevredenheid te meten. Deze onderzoeken kunnen wij ook door derden laten uitvoeren. Op deze manier help je onze winkel en dienstverlening nog beter te worden. Deelname aan een NPS- of marktonderzoek is geheel vrijwillig. Jij beslist zelf of je mee wilt doen aan het onderzoek. Bij het onderzoek staat aangegeven hoelang wij jouw gegevens gekoppeld aan de uitslagen van het NPS- of marktonderzoek bewaren. Wij kunnen de resultaten van het onderzoek delen met een verkooppartner of een van onze klantenservicedienstverleners. Dat doen we alleen als jij in het onderzoek feedback hebt gegeven over het contact dat je met een van deze partijen hebt gehad. Zo kunnen ook zij jouw feedback gebruiken om hun dienstverlening te verbeteren. Naar aanleiding van jouw feedback kunnen zij binnen 28 dagen contact met jou opnemen om jouw feedback te bespreken.

Analyse
Wij analyseren informatie uit klant- en marktonderzoek, winacties en klik- en koopgedrag om inzicht in onze klanten en hun gebruik van onze diensten te verkrijgen. Ook maken we gebruik van segmentatiegegevens van Whooz B.V. om deze inzichten te verrijken. Als segmentatiespecialist geeft Whooz voorspellingen van kenmerken, interesses en gedragingen van alle Nederlandse en Belgische huishoudens. Wij kunnen deze gegevens onder meer gebruiken voor onze merkpositionering, om onze services te verbeteren en om onze campagnes te optimaliseren. Wij zorgen ervoor dat al onze analyses alleen op geaggregeerd niveau worden gerapporteerd. Dit betekent dat de resultaten op geen enkele wijze tot individuele klanten zijn te herleiden en niet worden gebruikt voor gepersonaliseerde uitingen. Dit doen wij vanuit ons gerechtvaardigd belang.

Indien je bezwaar hebt tegen het feit dat wij jouw klantgegevens combineren met de Whooz-gegevens, zullen wij - indien je ons daarom verzoekt - jouw gegevens daartoe blokkeren. Indien je meer informatie wilt over de Whooz-gegevens, dan kan je deze vinden op de website van Whooz (www.whooz.nl). Vragen over de gegevens van Whooz kan je richten aan info@nerdygadgets.com .

Nerdygadgets.shop wil van tijd tot tijd onderzoeken of een eventuele samenwerking met een andere partij effectief is en wil daarvoor statistische inzichten verzamelen. Daarom delen we jouw klantgegevens en klik- en koopgedrag met behulp van Infosum Ltd., met DPG Media B.V. Ook delen we hiervoor jouw klantgegevens en koopgedrag met Albert Heijn B.V. Deze geaggregeerde statistische inzichten zijn niet herleidbaar naar individuele klanten en worden op geen enkele wijze toegevoegd aan de informatie die Nerdygadgets.shop over jou bewaart. Deze onderzoeken worden uitgevoerd op aparte systemen en de onderliggende gegevens worden direct na het uitvoeren van de analyse verwijderd van deze systemen. Dit doen wij vanuit ons gerechtvaardigd belang.

Gegevens voor reviews & vraag- en antwoord
We zijn dol op reviews. En onze klanten ook. Want reviews helpen om te vinden wat je zoekt. Als je een review schrijft, kies jij of je persoonlijke gegevens of je naam zichtbaar zijn voor andere bezoekers. Je kunt ook een alias gebruiken. Ook kun je aangeven of wij over je review contact met je mogen opnemen.

Bij je review wordt automatisch aangegeven of je het product wel/niet hebt gekocht bij Nerdygadgets.shop. Dat komt dus bij je review te staan. Hiermee willen we de transparantie en betrouwbaarheid van de reviews op Nerdygadgets.shop borgen en kunnen onze klanten reviews beter op waarde schatten. Of je het product bij Nerdygadgets.shop hebt gekocht kunnen we checken met behulp van jouw bestelinformatie.

Het is ook mogelijk om een review te schrijven over een zakelijke verkooppartner van Nerdygadgets.shop. Als je iets via Nerdygadgets.shop bij een zakelijke verkooppartner hebt gekocht, krijg je naderhand een e-mail met het verzoek een review achter te laten.

Wij plaatsen reviews alleen met jouw toestemming. Omdat reviews lang waardevol zijn voor klanten, bewaren we een review totdat jij van ons vraagt de review te verwijderen of tot het moment dat de review door ons wordt verwijderd op grond van de reviewvoorwaarden.

Gegevens voor prijsvragen en acties
Als je meedoet aan een actie of prijsvraag, vragen wij gegevens aan jou, zoals je naam, adres en/of e-mailadres. Deze hebben wij nodig om de actie kunnen uitvoeren en de prijswinnaar(s) bekend te maken. Wij verzamelen deze gegevens met jouw toestemming. Als jij daarmee akkoord gaat, kunnen we de gegevens die je bij een actie of prijsvraag met ons deelt ook gebruiken voor andere doeleinden. Bij de betreffende prijsvraag of actie kun je terugvinden waarvoor wij jouw gegevens precies gebruiken en hoe lang wij deze gegevens bewaren.

Gegevens om fraude tegen te gaan
Op beveiligingsincidenten en fraude zit niemand te wachten, wij ook niet. Daarom gebruiken wij persoonsgegevens om ongeautoriseerde toegang en fraude te onderzoeken, te voorkomen en tegen te gaan.

In geval van een vermoeden van fraude of misbruik zullen wij bepaalde gegevens bewaren. We bewaren deze gegevens niet langer dan noodzakelijk.

Achteraf betalen
Als je artikelen koopt die je niet meteen wilt betalen, kunnen wij je kredietwaardigheid toetsen. We kunnen daarbij gebruikmaken van externe bureaus. Dit staat ook in onze algemene voorwaarden (artikel 5 lid 4).

Social media
Als je social media zoals Facebook gebruikt, kun je via 'like en share' knoppen op Nerdygadgets.shop artikelen die je leuk, nuttig of handig vindt, met je vrienden delen op je social media account. Nerdygadgets.shop krijgt geen toegang tot jouw social media account. Wij raden je aan om het privacybeleid van de social media partijen waar jij een account hebt, goed door te nemen zodat je weet hoe je gegevens worden gebruikt en hoe jij je instellingen kunt aanpassen.

E-books beveiliging
Auteurs en uitgevers zijn afhankelijk van de inkomsten van e-books. Daarom vinden we illegaal kopiëren van e-books vervelend. De e-books die wij verkopen zijn dan ook voorzien van een watermerkbeveiliging. Het watermerk heeft zichtbare en onzichtbare kenmerken en voorziet de pagina’s van de e-books van unieke gegevens. Met het watermerk kunnen we nagaan wie het boek heeft besteld.

Met wie worden jouw gegevens gedeeld?
Verkooppartners
Wanneer jij via Nerdygadgets.shop een bestelling plaatst bij een van onze verkooppartners, krijgt die verkooppartner jouw naam, bezorgadres en taalvoorkeur. Deze gegevens heeft de verkooppartner nodig om de overeenkomst die jij met hem bent aangegaan te kunnen uitvoeren. Als dit voor de levering noodzakelijk is, bijvoorbeeld om een bezorgafspraak te maken, krijgt de betreffende verkooppartner ook jouw telefoonnummer. Wanneer je via onze service telefonisch contact opneemt met de verkooppartner kan de verkooppartner jou binnen 30 dagen na het laatste contact terugbellen. We delen met de verkoper niet jouw echte telefoonnummer, maar een scrambled telefoonnummer.

Als een verkooppartner zijn logistieke proces heeft uitbesteed aan Nerdygadgets.shop, ontvangt hij ook je ordernummer. De verkooppartner kan met dit nummer onverkoopbare geretourneerde artikelen correct beoordelen en verwerken en zijn dienstverlening en aanbod hierop verbeteren. Het kan zijn dat een verkooppartner meerdere verkoopaccounts heeft. In dat geval kan de verkooppartner jouw gegevens met zijn andere verkoopaccounts delen. Zo kunnen we in ons logistieke proces de producten die je bij verschillende accounts van dezelfde verkoper bestelt, verzenden in één pakket en je één factuur sturen.

Als je vanuit een zakelijk koopaccount een btw factuur bij een verkooppartner aanvraagt, ontvangt de verkoper hiervoor jouw bedrijfsnaam, vestigingsadres, kvk-nummer en ordernummer.

Als je via het contactformulier op Nerdygadgets.shop een vraag stelt aan de verkooppartner dan kan de verkooppartner jou binnen 30 dagen na het invullen van het formulier bellen om de vraag te beantwoorden, indien je een telefoonnummer hebt ingevuld. We delen met de verkoper niet jouw echte telefoonnummer, maar een scrambled telefoonnummer. Nadat je contact hebt gehad met de verkooppartner kunnen we je vragen hoe je het contact hebt ervaren.

Wanneer je een vraag stelt aan onze klantenservice over een bestelling geplaatst bij een verkooppartner dan sturen wij jouw contact met de klantenservice door aan de verkooppartner als wij de verkooppartner nodig hebben voor het beantwoorden van jouw vraag. Deze informatie blijft voor de verkooppartner inzichtelijk, zodat de verkooppartner kan nakijken welke afspraken er gemaakt zijn met de klant.

Verkooppartners kunnen tot 2 jaar na aankoop zelf proactief klantcontact starten om een probleem met je bestelde artikel op te lossen. Daarvoor hebben zij tot 2 jaar na aankoop inzicht in het door jou bestelde product, het bestelnummer en je naam.

Partners die gebruik maken van inloggen via Nerdygadgets.shop
Wij maken inloggen via je Nerdygadgets.shop account mogelijk op de websites van sommige van onze partners. Indien jij hiervan gebruikmaakt krijg je de keuze om gegevens te delen met de partner waardoor met deze gegevens automatisch jouw account op de website van de partner (gedeeltelijk) wordt ingevuld. Het gaat hierbij om jouw naam, adres en emailadres. Wij willen hiermee het inloggen en winkelen via onze partners makkelijker maken.

Voor meer informatie over de wijze waarop onze partners omgaan met jouw gegevens verwijzen wij je naar het privacy beleid van de desbetreffende partner.

De volgende partners bieden inloggen via Nerdygadgets.shop aan:

Albert Heijn
Waardijk
Leverancier digitale boeken Kobo
Als je bij ons een e-book of een luisterboek (“digitaal boek”) aanschaft en leest of luistert via Kobo (e-reader of app), geven wij je klantnummer en e-mailadres door aan Kobo. Hierdoor kan jij het digitale boek terugvinden op jouw boekenplank. Als je je e-book leest op een andere e-reader (geen Kobo) of via je computer, dan geven wij enkel je klantnummer door aan Kobo, zodat je het als e-book kan lezen. Verder geven we aan Kobo door in welk land een digitaal boek is aangeschaft. Kobo gebruikt deze informatie om de uitgevers correct te vergoeden. Hoe Kobo omgaat met jouw persoonsgegevens kan je nalezen in het Kobo Privacy Beleid.

Leverancier game- of softwaredownloads
Als je bij ons een game- of softwaredownload aanschaft, geven wij alleen je klantnummer door aan de leverancier, zodat jij het product kan terugvinden in jouw account. Bij aankoop van een game- of softwaredownload geven wij ook het land waarin jij je bevindt, afgeleid uit jouw IP-adres, door aan de leverancier. Deze kan dan beoordelen of de download mag worden verkocht in het land van aankoop.

Distributie- en logistieke partners
Om jouw bestelling te kunnen afwikkelen, werken wij samen met distributiepartners zoals Ingram Micro, Ceva Logistics en het Centraal Boekhuis. Deze partijen ontvangen jouw klantnummer, bestelnummer, naam en bezorgadres om te zorgen dat ze jouw pakketje op de juiste manier kunnen verwerken.

Voor het bezorgen van jouw bestelling(en) werken we samen met verschillende logistieke partners, zoals PostNL, BPost, Budbee, Ampère en Dynalogic. Onze logistieke partners krijgen jouw contactgegevens en bezorg- en factuuradres. Deze informatie hebben ze nodig om jouw pakketje op het door jou gekozen adres af te leveren, om je via e-mail, SMS of via een app op de hoogte te houden van het bezorgmoment en je de mogelijkheid te geven om eventueel van aanvullende diensten van deze logistieke partners gebruik te maken (zoals een ander afleveradres). De logistieke partner is als zelfstandig verantwoordelijke partij betrokken bij de uitvoering van de overeenkomst met jou. Voor meer informatie over het gebruik van jouw gegevens door de betreffende logistieke dienstverlener kun je de privacyverklaring op de website van de bezorgdienst raadplegen.

Andere externe dienstverleners
Wij schakelen ook andere externe dienstverleners in om te helpen met verschillende dingen. Soms hebben zij daar ook persoonsgegevens voor nodig. Wij delen alleen de gegevens die noodzakelijk zijn voor de opdracht die de externe dienstverlener voor ons uitvoert. We verkopen je gegevens niet aan deze dienstverleners of andere derde partijen. En met alle externe dienstverleners sluiten wij overeenkomsten waarin wij afspreken wat ze met de gegevens mogen doen.

Het type werkzaamheden dat onze externe dienstverleners voor ons uitvoeren zijn:

het ondersteunen bij het leveren van onze digitale diensten zoals de hosting, onderhoud en ondersteuning van onze websites en applicaties;
het ondersteunen bij onze klantenservice;
het ondersteunen bij onze advertentie- en marketingcampagnes;
het ondersteunen bij het doen van klantonderzoek en het verkrijgen van ratings- en reviews;
het ondersteunen bij het personaliseren van onze marketingboodschappen en het leveren van een optimale winkelbeleving;
het leveren van financiële diensten, zoals betaaldiensten, incassobureaus en kredietinformatiebureaus;
het ondersteunen bij het faciliteren van telefonisch contact tussen jou en zakelijke verkooppartners;
het ondersteunen bij het doen van onderzoeken en analyses om onze dienstverlening te verbeteren;
het ondersteunen bij de naleving van wettelijke verplichtingen.
De overheid
Soms moeten wij persoonsgegevens doorgeven aan de overheid. Dit kan zich allereerst voordoen als bepaalde overheidsinstellingen deze gegevens nodig hebben voor de uitvoering van hun taken, zoals de Belastingdienst. Ook kan de politie of justitie bepaalde gegevens nodig hebben in het geval van fraude of misbruik. Tot slot kunnen bepaalde toezichthouders toegang tot persoonsgegevens krijgen in het kader van een onderzoek.

Met andere bedrijven
Als jij dat wilt, geven we je persoonsgegevens ook aan andere bedrijven door, bijvoorbeeld als een van onze commerciële partners een aanbieding heeft voor klanten van Nerdygadgets.shop. Dit doen wij dan alleen met jouw uitdrukkelijke toestemming.

Op verzoek van een verzekeraar of een organisatie die een cashback actie aanbiedt, kunnen Nerdygadgets.shop facturen op echtheid worden gecontroleerd. Ook kunnen wij nagaan of bepaalde Nerdygadgets.shop producten zijn geretourneerd. We mogen deze factuur- en productinformatie op verzoek van een verzekeraar of organisatie die een cashback actie aanbiedt delen om onrechtmatig gedrag tegen te gaan, zoals het gebruik van vervalste Nerdygadgets.shop facturen.

Hoe gaan wij om met gegevens van onze zakelijke verkooppartners en leveranciers?
Met gegevens van onze zakelijke verkooppartners en leveranciers gaan wij net zo zorgvuldig om als met de gegevens van onze klanten. Daarom geldt dit privacybeleid ook voor onze verkooppartners en leveranciers.

Wanneer je via ons platform verkoopt als zakelijke verkooppartner dan slaan wij behalve de contactgegevens die je invult in jouw verkoopaccount (de naam van jouw bedrijf, de naam van de contactpersoon van jouw bedrijf, e-mailadres, jouw contactadres (en eventuele andere adressen), betaalgegevens en je telefoonnummer) ook jouw KVK-nummer en jouw btw-nummer op. We kunnen jouw KVK-nummer en btw-nummer gebruiken voor (markt)onderzoeken. Ook gebruiken wij publiek beschikbare gegevens over jouw bedrijf (zoals gegevens die geregistreerd zijn bij de Kamer van Koophandel). Als je gebruikt maakt van de Seller API, dan slaan wij ook de naam, het e-mailadres en het telefoonnummer van de partij die de aansluiting verzorgt. Wanneer jij wijzigingen maakt in de content van een artikel zijn deze wijzigingen, inclusief jouw verkopersnaam op Nerdygadgets.shop, inzichtelijk voor andere verkooppartners, leveranciers en Nerdygadgets.shop.

Nerdygadgets.shop heeft toegang tot de gegevens in het partneraccount ter ondersteuning van de zakelijke verkooppartners.

Als je onze contactpersoon bent bij een leverancier dan slaan we je contactgegevens op en houden we bij voor welke leverancier je werkt. Deze gegevens gebruiken we om je te contacteren over onze samenwerking en je te mailen met servicemails. Als je daarmee hebt ingestemd dan sturen we je ook commerciële berichten toe. Je gegevens bewaren we voor de duur van onze leveranciersrelatie, tenzij je door het sturen van een e-mailbericht aan onze leveranciersservice je gegevens laat verwijderen.

Hoe gaan wij om met gegevens van onze potentiële zakelijke verkooppartners
Wanneer je via onze website de Quick-scan hebt aangevraagd, gebruiken wij de gegevens die je hebt ingevuld (de naam van jouw bedrijf, de naam van de contactpersoon van jouw bedrijf en het e-mailadres) om je per e-mail een persoonlijk advies toe te sturen. Wanneer je het telefoonnummer hebt opgegeven, dan gebruiken wij dat om je te informeren over verkopen via Nerdygadgets.shop. Deze gegevens bewaren wij 1 jaar zodat we kunnen beoordelen of je uiteindelijk een zakelijke verkooppartner van Nerdygadgets.shop bent geworden. Wanneer je hebt aangegeven die te willen ontvangen, sturen we potentiële verkooppartners van tijd tot tijd via het opgegeven e-mailadres aanvullende informatie over verkopen via ons platform. Als je deze informatie liever niet ontvangt dan kun je je daarvoor afmelden in de e-mail. Tenzij je na 1 jaar aangeeft de e-mails te willen blijven ontvangen, verwijderen we je e-mailadres.

Waar slaan wij jouw gegevens op?
Wij slaan jouw gegevens op binnen de Europese Economische Ruimte ("EER"). Het kan echter voorkomen dat bepaalde gegevens die we verzamelen, worden doorgegeven aan of opgeslagen op een bestemming buiten de EER, bijvoorbeeld omdat een van onze externe dienstverleners daar gevestigd is. Wanneer hiervan sprake is, zorgen wij dat dit gebeurt op een veilige en rechtmatige manier. Nerdygadgets.shop zal in dergelijke gevallen passende maatregelen nemen om te waarborgen dat je gegevens zo goed mogelijk worden beschermd, zoals het overeenkomen met de ontvangers van standaardbepalingen inzake gegevensbescherming die door de Europese Commissie zijn opgesteld. Mocht je hier vragen over hebben dan kun je daarvoor contact opnemen met onze Functionaris voor de Gegevensbescherming. Dit kun je doen door te e-mailen naar info@nerdygadgets.com .

Hoe worden jouw gegevens beveiligd?
Nerdygadgets.shop neemt veel maatregelen om jouw persoonsgegevens te beveiligen. Zowel op organisatorisch als technisch gebied. Wij hebben een groep specialisten in huis die dagelijks werken aan het beveiligen van onze systemen en het zoeken naar kwetsbaarheden. Door een strenge toegangscontrole zorgen wij dat jouw persoonsgegevens alleen toegankelijk zijn voor medewerkers waarvoor het noodzakelijk is dat zij daarmee werken. Daarnaast laten we bij Nerdygadgets.shop regelmatig onze beveiliging toetsen door externe experts. Geven we jouw gegevens aan iemand anders? Dan eisen we dat die ander net zo zorgvuldig met jouw gegevens omgaat als wij. Mocht je het gevoel hebben dat dit niet gebeurt, laat het ons dan weten via onze klantenservice.

Hoe gaan wij om met gegevens van kinderen?
Onze dienstverlening is niet gericht op kinderen. Dit betekent dat het gebruik van Nerdygadgets.shop door klanten jonger dan 18 jaar alleen is toegestaan met de nadrukkelijke toestemming van een ouder of voogd. Wel hebben we De Grote Speelgoedboek app die voor kinderen ontwikkeld is. De app is bedoeld om Het Grote Speelgoedboek tot leven te brengen en ouders een helpende hand te bieden tijdens de feestdagen. Kinderen kunnen via deze app geen producten bij ons bestellen.

Welke rechten kun jij uitoefenen met betrekking tot jouw gegevens?
Recht op informatie
Jij hebt het recht op een begrijpelijke en transparante uitleg over hoe wij met jouw persoonsgegevens omgaan en welke rechten jij in dat verband kan uitoefenen. In dit privacybeleid hebben wij daarom uitgebreid uitgelegd welke gegevens wij van jou verzamelen en hoe wij met jouw gegevens omgaan.

Recht op inzage
Jij hebt het recht om te allen tijde inzage van ons te vragen in de gegevens die wij over jou beschikbaar hebben. Je kunt dat aanvragen in je account. Aanvragen verwerken wij binnen uiterlijk 30 dagen.

Recht op correctie
Jij hebt het recht om jouw persoonsgegevens te laten corrigeren als deze onjuist of verouderd zijn en/of om ze te laten aanvullen als ze onvolledig zijn. Dit kun je 24/7 doen in je account.

Recht om bezwaar te maken
Jij hebt het recht om bezwaar te maken tegen de verwerking van jouw gegevens als jij het niet eens bent met de manier waarop we jouw persoonsgegevens verwerken. Dit recht geldt voor de gegevens die wij gebruiken voor direct marketing. Zo kun je bij onze klantenservice aangeven dat je niet langer post van ons wilt ontvangen. Ook kun je ons vragen om jouw gegevens niet langer te gebruiken voor gepersonaliseerde aanbevelingen op de website. Dit kun je zelf regelen in je account. Daarnaast geldt dit recht ook voor andere gegevens die we van je gebruiken op basis van ons gerechtvaardigd belang. Je kunt er bijvoorbeeld voor kiezen dat we de gegevens over je surf- en zoekgedrag vergeten en blijven vergeten. Ook dit kun je zelf regelen in je account. Aanvragen verwerken wij binnen uiterlijk 30 dagen.

Recht op dataportabiliteit
Jij hebt het recht om gegevens die jij aan ons hebt gegeven in het kader van de overeenkomst(en) die je met ons hebt gesloten te ontvangen in een machine-leesbaar formaat, zodat jij deze gegevens kan bewaren in een database van jou of van een andere partij. Dit betreffen jouw naam-, adres- en woonplaatsgegevens en bestelgeschiedenis. Wij bieden jou de mogelijkheid om deze gegevens in een machine-leesbaar formaat te downloaden in account.

Recht op beperking
Jij hebt het recht om beperking van de verwerking van jouw gegevens te verzoeken. Dit betekent dat wij jouw gegevens mogen bewaren maar niet gebruiken. Dit recht ontstaat in een aantal gevallen. Als je van mening bent dat hier sprake van is, kun je contact met ons opnemen via de klantenservice.

Recht om vergeten te worden/verzoek om account te verwijderen
Jij hebt het recht om ons te verzoeken om alle gegevens die wij van jou hebben te verwijderen. Wanneer jij een verzoek indient om jouw account te verwijderen, zullen wij gegevens verwijderen die tot jou herleidbaar zijn behalve de gegevens die wij op basis van de wet moeten of mogen bewaren.

Wij kunnen dit verzoek niet inwilligen indien er nog openstaande bestellingen of facturen zijn. Ook kunnen we dit verzoek niet inwilligen als we op grond van de wet je persoonsgegevens mogen bewaren ondanks een verwijderverzoek. Bijvoorbeeld indien er een vermoeden bestaat dat met je account is gefraudeerd. Nadat je 7 jaar niet meer bij ons inlogt, verwijderen wij al jouw gegevens.

Wij bieden jou de mogelijkheid om een verzoek in te dienen in je account.

Recht om een klacht in te dienen
Jij hebt het recht om een klacht in te dienen over de wijze waarop wij met jouw gegevens omgaan. Wanneer jij een klacht hebt, dan lossen wij dat het liefst zelf met je op. Neem daarvoor contact op met onze klantenservice. Maar je hebt ook het recht om een klacht in te dienen bij onze Functionaris voor de Gegevensbescherming. Dit kun je doen door te e-mailen naar info@nerdygadgets.com. Tot slot heb je het recht om je met jouw klacht te wenden tot de Autoriteit Persoonsgegevens.

Vragen?
Als je nog vragen hebt over de wijze waarop Nerdygadgets.shop met persoonsgegevens omgaat, neem dan gerust contact op met onze klantenservice. We helpen je graag.
</p>
            </div>
        </div>
    </div>
</div>

<?php include 'footer.php'; ?>

</body>
</html>